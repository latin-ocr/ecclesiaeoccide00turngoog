viii PRAEFATIO

a———-.-. .. . . - - ---.--- -.- ---...- ,- --

exstantibus syllogis Latinis collegerit potius et adbreuiauerit quarn ex graeco de
nouo transtulerit. neque tamen nostra uon magnopere interest scire quanam
canonum interpretatione usa sit sexto saeculo Carthaginensis illa ecclesia, quae
mox ita funditus euersa est ut codices originis Africanae uix ulli ad nos per-
uenerint. intellexerunt iampridem fratres Ballerini Ferrandum ex interpretatione
quae dicitur isidori pleraque hausisse: nobis autern, quibus Isidori recensionem et
meliorem et antiquiorem patefecit Fridericus Maassen, facile est uidere (et mirum
quomodo ipsum Maassen latuerit) Ferrando non uulgatam Isidori sed antiquio·
rem illarn praesto fuisse recensionem. quae quamuis uulgatam et antiquitate
et ueritate antecedat, numero codicum minore stabilitur: unde libentius nouum
testem Ferrandum adduxi, et ad imam paginam textui isidori supponendum
curaui. tribus codicibus, quod sciam, adseruatur Ferrandi sylloge: Corbeiensem
sexti saeculi ipse Parisiis contuli ; Vercellensem‚ nono uindicatum saeculo, uidere
adhuc non contigit: eiusdem aetatis Montispessulanum in proposito erat exami-
nare, sed iter facientem impediebat fortuna. ne tamen nonnisi uno codice
fulciretur editio nostra, per litteras adii Maximilianum Bonnet, in Vniuersitate
Montispessulana professorem, uirum quidem mihi ignotum, fama turn mihi turn
omnibus Christianae antiquitatis studiosis notissimum. multa de eius bonitate
audiueram : nec minora expertus sum, qui totum Ferrandum manu eius de codice
exscriptum acciperem.

111. De origine ot patria codicum J et V.

Liceat mihi hic noua quaedam de duobus codicibus quasi per prooemium
disserere, alibi ut spero fusius euoluenda.

1. Codex noster J (Bodleianus e Mus. roo-102), circa annum 600 post
Christum natum scriptus, ad celeberrimam coenobii Floriacensis ad Ligerim
bibliothecam nono saeculo pertinuit, teste qui eo tempore titulum ad finem et
initium quaternionum (ita ut in ultima cuiusque quaternionis pagina incohatus in
primam noui quaternionis producatur) inscribebat HIC EST LIBER SANCTI BENE·
lucar aunan oa rnoxrnco nrouxsrsxu. quod coenobium curn anno demum
667 a Bathilda Chlodouechi ll uxore fundaretur, patet codicem nostrum, ut ipso
coenobio antiquiorem, aliunde originem traxisse: neque dubito (scripturae
genere, ut puto, non dissuadente) quin ex Italia ad nouam ornandam bibliothecam
cum aliis pluribus exquisitus-sit.

2. Codex noster V (Veronensis lix [57]) neque octauo saeculo, ut iudicauit
Augustus Reifferscheid, uir tali muneri impar, neque septimo, ut melius Friderico
Maassen placuit, referendus est, sed posterioribus sexti saeculi annis. in eximia
codicum antiquorum copia, Veronensis ecclesiae decore et ornamento, hinc illinc
coaceruanda optime meritus est saeculo octauo Pacificus archidiaconus: sed de
ortu et domicilio eorum prisco parum constat. quattuor tamen codicum corpus,
eiusdem aetatis, eiusdem fere argumenti, eiusdem plerumque scripturae, uideor
mihi non absurde uel ipsi Veronae uel finitimis saltem regionibus adiudicare;
scilicet (α) acta concilii Chalcedonensis secundum Rustici interpretationem circa

 

